MONASTERII A KYNLOS. 71

ligneis teffeliS, veluti planis imbricibus, contexit: et plumbum quod
vifitur, multis a vetustate locis aquam transmittens, restituit saepiuscule.

Nostro etiam tempore, eam tecti partem quae chorum integit, utrinque
novo plumbo curavit adornandam. Deinceps, coronam templi quaquaver-
sum excitavit lapide quadrato, in morem videlicet corollariorum in pro-
pugnaculis, ut imbricatori (quem etiam tegularium vocamus) minor fieret
labor in restituendo te&o fi quando scalas admoveret. Eadem opera et
studio, divi Hieronymi sacellum, superne ruinosum, non indecenter per
omnia restituit. Excitavit praeterea in eodem templo ad sacrificandum
tres aras ; unam divo Hieronymo, divae Annae alteram, tertiam in sacello
mortuorum3 quas etiam ornatu vario et sacris vestibus religiose satis
decoravit. Constituit insuper majus horologium quod in templo ad sacra-
rium videtur, a capite (juxta paraemiam) usque ad pedes3 et aliud item
minus, veluti excitatorium‚ quo is utitur ex officio qui antelucano tem-
pore ad divinas laudes percinendas reliquos fratres excitare consuevit.

Ac statim in initio suae electionis, e regione aulae abbatis juxta euri-
pum tubumque per quem aqua ad moletrinam derivatur monasterii,
domum a fundamentis posuit; in ea,¹ nostro tempore Robertus abbas,
ejusdem Thomae alumnus et declaratus successor, recumbere consuevit.
Rursus, anno salutis humanae tricefimo supra sesquimillesimum, iisdem⁸
aedibus ampliffimam adjecit appendicem. In primis subversa rimosa ac
vetusta in eo loco domuncula aedes novas priori aedificio communi coch-
lea conjunxit: egregia sane stru&ura, non minus necessaria monasterio
quam ornamento maximo.

Magnum praeterea abbatis cubiculum, qu0, per hospitum absentiam,
veluti minore quadam aula in prandio et coena cum sua familia utitur,
multis modis instauravit. In primis fenestram illic aperuit quadrangu-

larem habentem crucem, ubi antea fumarium ineptiffimum videbatur:

