MONASTERII A KYNLOS. 73

intendit oculos, quasi nihil laborum ac curarum suis posteris relinquere
cupiat. Duas moletrinas apud Strathily aedificavit. In Kynlos, domum
satis amplam ad torrenda grana priusquam in moletrinam deferantur
erexit, quam ustrinam nomine admodum apto dicere poffis. Et, ut mi-
nutula persequar non minus tamen necessaria, moletrinam a Kynlos‚
ambulacrum a peristylis claustroque ad aegrotantium monachorum aedes,
religiosorum culinam, et domum majorem ubi salmones saliti asservantur3
haec omnia in contignatione, tabulatis, postremo et tecto reparavit.
Erexit et domum alteram lapideam, supra monasterium ad duo millia.
passuum, ubi salmones cymbis et retibus capti nunc asservantur.

Studiosius etiam ad rem sacram faciendam suique monasterii decorum
pleraque argentea vasa, sacras vestes, et id genus alia e continenti Galli-
arum et Flandriae in Kynlos magnis impensis advehi curavit. Ac, ut rem
ipsam in ordinem aliquem referamus, de singulis hic quafi per transen-
nam et obiter viderimus. In primis, thecam argenteam (vas Eucharistiae
vulgo dicitur, id est, sanctificii crustuli sacrosancti panificii) affabre et
multo confectam opere ad sesquicubitum sese attollentem et non poeni-
tendo pondere in Kynlos advexit. Alteram item thecam, eodem artificio
et opere, paulo tantum minore priore (hujus in meditullio divi Hieronymi
ex argento effigies erefim est) in venerationem offeae particulae divi Hie-
ronymi quam illic postea inclusit, adportari curavit. Et, ad ministerium
sacrificorum, quatuor argenteos calices quaquaversum deauratOS‚ duas
phialas, pollubrum magnum satis, et ad infundendam in malluvio aquam
guttum, thuribulum in quo thus adoletur; omnia haec argentea, sua opera,
suis impensis, in suum monasterium invexit.

Atque in usum mensae suae pateras seu crateras quatuor argenteas (vulgo
taffias dicunt) coemit, quarum uni accedit et argenteum operculum. Emit

et sex cumanos ex argento calices, five malis obbas aut sephunculos (plebei

